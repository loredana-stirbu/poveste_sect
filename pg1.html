<!DOCTYPE html> 
<html> 
    <head> <title>Povestea unei raze de soare</title> </head> 
<body> 
    <div style="text-align:center; background-color:#d5d2ff;"> 
        <h1 style="color:#7118c4;">Povestea unei raze de soare</h1>
    </div>
    <p>A fost odată o rază de soare ce era fata mai mică şi răsfăţată a astrului luminos. Într-o zi, raza a hotărât să se plimbe printr-o grădină. Uimită de frumuseţea florilor, răsfăţata astrului şi-a ales una dintre ele pe care să o pună în părul său, după care s-a înălţat în văzduh. Florile, care mai de care mai colorate, se întrebau care e norocoasa. Trandafirul a crezut că din familia lui, deoarece roua de pe petalele lui roşii arăta ca nişte diamante. La rândul lor, lalelele galbene au crezut că ele sunt alesele, pentru că au galbenul astrului luminos, crinul, pentru că este parfumat, iar violeta, pentru că are culoare vie. Într-un colţ, un ghiocel firav plângea, pentru că trena rochiei de aur a razei de soare i-a rupt codiţa. Plânsetul micuţului a răsunat ca un clopoţel pentru prinţesa soarelui, care a alergat înapoi spre grădină. Văzând ghiocelul cum zace pe pământ plângând, raza de soare a rostogolit de pe obrajii ei o lacrimă de aur, ce a căzut pe codiţa ruptă a vestitorului primăverii, vindecându-l. Cerându-şi iertare pentru ce a făcut, prinţesa l-a întrebat dacă doreşte să-i dea şi lui din frumuseţea celorlalte flori colorate. Lăsându-şi căpşorul în jos, ghiocelul i-a cerul razei să răsară primul de sub zăpada rece, iar parfumul lui să vestească primăvara. De atunci, în fiecare primăvară, ghiocelul este cel ce vesteşte îmbunătăţirea vremii, fiind prima plantă cu bulb ce înfloreşte după dezgheţarea solului.</p>
<hr>
<a href= 'temaDeacasaPOvesti.html#next1' title= 'Link Homepage'> Homepage</a>
<a href='pgg2.html#next2' title='Link Pagina 2'>Albă-ca-Zăpada şi cei şapte pitici</a>
<a href='pg3.html#next3' title='Link Pagina 3'>Povestea pisoiului tărcat</a>
<a href='pg4.html#next4' title='Link Pagina 4'>Balada celor cinci motănaşi</a>

</body> 
</html>